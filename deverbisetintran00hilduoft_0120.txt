112

modo reposcit. Etenim si nominativum μνηστῆρες recipimus,
nobis non satis perspicuum est, qua re proci moti sint, ut a
certaminibus repente desisterent et considerent. Sin accusati-
vum μνηστῆρας comprobamus, actiones singulae optime inter
se cohaerent. Antinous et Eurymachus, qui certaminum non
sunt participes, ira afficiuntur oratione Noemonis. Quamobrem
ipsi procos adducunt, ut congregentur. Nam exacerbati nuntio
Noemonis socios suos certiores facere volunt Telemachum
navi profectum esse. Simulque Antinous, qui orationes ad
procos habet, a sociis navem petere vult, ut Telemacho insidias
instruat.

Post Homerum intransitivus huius verbi usus in imperativo
παῦε potissimum observari posse videtur.

B. De eis verbi8‚ quae mea opinione tanturn intransitive
usurpantur.

1. περιτροπέω.

Ut παρατροπέω a παράτροποςῙ), sic verbum περιτροπέω
a περίτροπος deducendum esse videtur. Saue illud adiectivum
mperooycog in litteris Graecorum semel tantummodo invenitur
in Plut. Lys. 12 κίνησις περίτροπος, ubi περίτροπος manifesto
intransitivum praebet sensum. Omnino omnia ea affimativa, quo-
rum alterum membrum -τροπος est, apud Homerum intransitiva
vel passiva vi sunt praedita3 cf. ἀπότροπος „1-em0tuS, seiunc-
ῐιιειι ξ372; πολύτροπος „multum versatus“ α 1; κ 3303 ὑπό-
τροπος „redux“ Z 501 etc.; apud posteros scriptores παρά-
τροπος „aversus“ (Pind. Pyth. 2, 35 eto).

Non verisimile esse mihi quidem videtur verba παρατρο·
πέω et περιτροπέω ita esse conformata, ut ante simplex ver-
bum τροπέω praepositiones παρά et περί collocarentur. Etenim
exspectares illa composita esse transitiva, quia τροπέω a nomine
τρόπος derivatum verisimile est transitivum fieri. At huic de-
rivationi intransitiva utriusque verbi vis ac potestas repugnat.
Verbum περιτροπέω omnibus locis pro intransitivo esse acci-
piendum mox exponam.

Bssffipfordten. p. 22.

