Pars prima.

Inter Zenodotos primum tenet locum Ephesius, de quo
Suidas s. v, Ζηνόδοτος haec exhibet:

Ζηνόδοτος Ἐφέσιος, ἐποποιὸς καὶ γραμματικός, μαθητὴς
τοῦ Φιλητᾶ, ἐπὶ Πτολεμαίου γεγονώς τοῦ πρώτου· ὃς καὶ
πρῶτος τῶν Ὁμήρου διορθωτὴς ἐγένετο καὶ τῶν ἐν Ἄλεξ-
ανδρεία βιβλιοθηκῶν προῦστη καὶ τοὺς παῖδας Πτολεμαίου
ἐπαίδευσεν.

Quibus in verbis cum de nomine nihil insit difficultatis
(nam apparet Zenodotum hune Ephesi natum Alexandriae domi-
cilium constituisse)‚ quaestio exsistit difficillima, quid censeamus
de aetate definienda, qua in re varie versati sunt viri docti.
Atque ut finibus quam angustissimis circumscribere conemur,
quonam anno sit natus Zenodotus Ephesius quoque mortem ob-
ierit, haud ad nostram disputationem pertinere putavimus, quam
ob rem in un1versum qua aetate Zenodotum vitam degisse mihi
persuaserim exposuisse satis habeo.

Veniunt autem in censum praeter Zenodoti vitam, quam
paulo supra adscripsimus, ea quae Suidas sive Hesychius de
Aristophane tradidit: Ἀριστοφάνης Βυζάντιος γραμματικός,
υἱὸς Άπελλοῖ ἡγουμένου στρατιωτῶν, μαθητὴς Καλλιμάχου
καὶ Ζηνοδότου, ἄλλα τοῦ μὲν νέος, τοῦ δὲ παῖς ἤκουσε κτλ.

Iam primum disserendum est de notione γεγονώς, quae
occurrit in vita Zenodoti. Quodsi reputas eum, qui vitam eom-
posuit, exhibentem ἐπὶ Πτολεμαίου γεγονώς τοῦ πρώτου et
deinde τοὺς παῖδας Πτολεμαίου ἐπαίδευσεν certe utroque loco
dc Ptolemaeoprimo cogitasse¹)‚ dubium esse non potest, quin

¹) Cf. Gercke, Alexandria. stud„ Rhein. Mus. XLII p. 602 adn. 4.

