40

cuiusque verbi vis est intransitiva aut transitiva, verba in di-
versas partes dividenda sunt. Si omnia verba huc pertinentia
percensebimus, inveniemus multo plurima verba principali esse
vi intransitiva, pauca tantummodo transitiva. Qua de causa in
plurimis verbis de ellipsi pronominis reflexivi sermo nequit esse.

Quod porro ad ea verba, quorum principalis vis est transi-
tiva⁷ attinet, notio intransitiva multiplici ratione in ea irrepsit.
Quomodo intransitivae notiones cx mea quidem suspicione sint
ortae, id in singulis verbis notavi. Verumtamen confiteor me
nescire, quomodo vis intransitiva in compluria verba penetrarit.
Fortasse id suspicari licet homines Graecos analogia multorum
verborum duplici notione praeditorum, quae primitus intransitiva
causativam acceperant vim, adductos esse, ut verbis primitus
transitivis duplicem tribuerent notionem.

Nunc nonnulla de partitione verborum adiciam. Primum
mihi agendum erit de verbis primitus intransitivis, deinde de
verbis primitus transitivis, tum de iis verbis, quibus principio
vis et transitiva et intransitiva inhaeret, postremo de iis, quo·
rum principalis notio certo erui non potest. Quibus verbis sunt
in appendice quadam ea verba subnectenda, in quibus utram·
que notionem inesse homines docti censuerunt, sed meo quidem
iudicio sola altera inest.

ξ 1.
De verbis primitus intransitivis.

Quorum transitiva notio causativa est appellanda. - Ista
causativa notio, nisi alia via7 qua transitiva vis in verbum in-
fluere potest, dilucide indicatur, plerumque eo orta est, quod
transitiva notio, quae activi propria esse videbatur, in eius for-
mas descendere coepIt. Cum enim formae medii et activi no·
tione accurate distingui coeptae essent, medio principalis notio
intransitiva reservabatur, causativa vero activi formas coepit
occupare.1) Profecto in permultis verbis causativac notioni

¹) In hac disputatiuncula in universum sequor G. Kuehnii sen-
tentiam, quam ille Curtii auctoritate nisus pronuntiavit in dissertatione
sua Marburgensi 1877, quae inscribitur „de aoristi passivi formis atque
usu Homerico“‚ p. 4 sqq.

 

