134

esse ad diluendam difficultatem non negabis, si ad tabulam Ze-
nodoteorum operum spectas. Sequitur ut diiudicemus, quae mu-
tatio habeat facillimum explicatum. Iam si naturam vitarum
Hesychianarum respicis, librorum enumerationem plerumque a
verbo ἔγραψε vel simili initium capere apparet, ut in loco cor-
rupto intellegendo et emendando hanc rem summi esse momenti
contendam, cum Bekkeri et Flachii rationes hac ex parte licentiae
obnoxiae esse videantur. Denique cum libellus, qui antecedit
enumerationem incipientem a verbo ἔγραψε, optime quadret in
Zenodotum Mallotam, quem alium fuisse atque Alexandrinum
varias ob causas supra demonstrare studuimus, neque in fragmen-
tis, quae sub Zenodoti Mallotae nomine circumferuntur, ullum
vestigium exstet, ex quo libri ceteri ab Hesychio enumerati ei
tribui possint, duorum grammaticorum libros commemorari multum
habet ' probabilitatis.

Quodsi recte hucusque iudicavimus, haec ut breviter com-
prehendamus demonstrata sunt: distinguendos esse Zenodotum
Alexandrinum τόυ ἐν ἄστει cognominatum et Mallotam Crate-
teum, cui librum πρὸς τὰ ὑπ’ Άριστάρχου daemonem falso
Zenodoto Alexandrino adscriptum tribuendum esse verisimile est.

