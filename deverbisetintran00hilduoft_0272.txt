264

τες μὲν Άθηιάίων ἐπ’ ἔτεα ἕξ τε καὶ τριήκοντα) adhibuit
Aristophanem μα’ annos eum regnasse dicentem. Quis est hic
Aristophanes? Plane falsum cst quod putavit Meursius (Pisistra-
tus p. 142), qui, ut pro μα’ scripsit va', ita poetam ipsum in-
tellexit, quo absurdius cogitari non potest, alii, inter quos erat
Clintonus (f. h. II p. 201) ct novissimus Ungerns (1. a. 390. 91),
grammaticum Alexandrinum, id quod verbis et re exigitur, in-
tellegi voluerunt; scd iam Bentleius14) nomine corrupto habito
scripsit Ἄριστοτέλους. Et recte quidem Nauckius (l. a. p. 66)
credibile esse negavit Aristophanem Byzantium auctoritati Era-
tosthenis opponi aut cum Herodoto consociari. Accedit quod,
si eius quae in scholiis exstant vestigia contemplaberis, ter sive
quater (Nub. 967. 1007, AV. 1541. 1610) in poetae verbo aliquo
explicando eum versantem invenies, bis in textus difficultatibus
removendis sive statuendis (Av. 1342, Ran. 153), semel in quae-
stione ad accentum pertinente (Nub. 1150), semper certe in iis
rebus, quae ad poetae verba intellegenda utique necessaria
essent, sed numquam in re historica ita comparata, ut in schol.
Vesp. 502, quae ad textum ipsum omnino non pertinet. Quam
obrem corruptum certe est nomen. An item bene sanatum,
ut probata hac mutatione totum locum habeas integrum? Quod
cum crederent Rosius (Aristotel. fragm. nr. 396) et Toepfferus
l. a., de quo statim agam, alii praeterea aliud vitium in scholio
latere putaverunt. Legitur enim in eiusdem Aristotelis politic.
VIII (V), 1315 B 24: τρίτη ot ἡ τῶν Πεισιστρατιδῶν (sc. τυ-
ραννίς) Ἀθήνησιν οὔκ ἐγένετο συνεχῶς. δὶς γὰρ ἔφυγε Πει-
σίστρατος τυραννῶν· ὥστε ἐι· ἔτεσι τριάκοντα καὶ τρισὶν
ἑπτακαίδεκα τούτων ἐτυράννησεν, ὀκτωκαίδεκα δὲ οἱ παῖ-

pendic. p. 200 frg. 100. Quem in libro περὶ τῆς ἀρχαίας κωμῳδίας de
hac re dixisse cum primus putavisset chhardyus, Eratosthenica
p. 217, quae sententia probata est a Stiehlio, Philol. Suppl. Π, 488, et
dubitanter a Streckero l. a., suum locum in chronographia huic rei
primus tribuit Muellerus l. a. Nam quod documentum attulit Bern-
hardyus alium Eratosthenis librum non afferri in scholiis, postea re-
futabo, cum probavero eiusdem olympionicas esse adhibitas. Deinde
auten] facile intellegitur omnino locum non fuisse huic rei in libro de
vetere comoedia, cum ad interpretationem nihil afferret.

14) Breves eius notae publici iuris factae sunt in ‘Classical j0ur-
nal' XllI no. 25 p. 590.

