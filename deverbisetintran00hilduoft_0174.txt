166

plexa esse ex fragmentis concluditur, duas in partes fuisse di·
visa, alteram ἱστορικά exhibentem, alteram μυθικά, atque inde
factum esse, ut exstiterint ἐπιτομαὶ ἱστορικῶν ὑπομνημάτων
et ἐπιτομαὶ μυθικῶν ὑπομνημάτων. Sed hoc parum credi-
bile videtur3 nam iis locis quattuor, ubi Callimachi liber citatur
nominatim, merus hypomnematon titulus legitur. Neque Schnei-
dero affirmanti Zenodotum nihil nisi Callimachi hypomnemata
excerpsisse assentior. Nam ex Athenaei verbis id tantum colli-
gitur Zenodotum ἱστορικῶν ὑπομνημάτων auctorem habendum
esse; quo concesso Schneideri argumentum neque Athenaeum
neque quemquam veterum novisse Zenodoti ἱστορικὰ ὑπομνή-
ματα ad vanum redigitur. Praeterea Callimachum solum ex-
scriptum fuisse mihi probabile non est, etsi ex iis, quae de ver-
bis Καλλίμαχος ἢ Ζηνόδοτος disputavimus, colligitur Zenodo-
tum Callimachi potissimum scrinia compilasse. Quod enim dicit
Schneiderus pugnans pro Callimacho magnopere optandum esse,
ut aliquis alius praeter Callimachum nominetur, qui eodem modo
cum Zenodoto contenderetur, nihil demonstrari apparet.¹) Contra
Schneideri sententia ea re improbatur, quod (luobus locis, ut
infra videbimus, Zenodotus alia atque Callimachus tradidit. Quae
cum ita siut, cum aliorum tum maxime Callimachi libros ex-
cerptos esse a Zenodoto arbitror.

Sed redeo, unde deflexi. Statuimus titulis ἐπιτομαί et
ἱστορικὰ ὑπομνήματα eundem librum subesse. Conscripserunt
autem veteres ὑπομνήματα eo consilio, ut, quae memoria iis
digna viderentur, colligerent et componerent, quo in negotio
ordinem rerum et temporum saepe neglegebant.2) Quapropter
in ἱστορικὰ ὑπομνήματα relatas fuisse res ad historiam per-
tinentes, quas quis ex aliis audiverit vel in libris legerit, sta-
tuendum est. Talem librum item bene ἐπιτομάς nominari po·
tuisse iam facile concedes neque exemplo caremus, quod hanc
sententiam commendat3 nam citat Photius bibl. cod. 161 p. 103
Bekk. Pamphilae libros nomine ἐπιτομῶν, cum iidem in cod. 175

ι) Cf. Dilthey l. c. p. 103 Rauch, Die Fragmente der Aetia des
Callim.‚ Progr. Rastatt 1860, p. 29. — Multa ex Callimachi libris ex-
cerpsisse Zenodotum opinatur Sengebusch 1 p. 243 cf. Barthold
l· L ‘'bb-Cf. Koepke 1.1. p. 9.

