202

rum digestas fuisse et ad Homeri, Hesiodi, aliorum opera spec-
tasse supra exposuimus. Vidimus autem Zenodotum plerumque
ad sententiarum nexus normam vocabula explicuisse et veram
originationem omisisse atque neglexisse. Quae cum ita sint,
mirum non est, quod in errores incurrit, etsi negari non potest
eum ad verum nonnusquam prope accessisse. Ceterum Zeno-
dotum a temeritate et audacia non abhorruisse in coniectando
et argumentando, luculentissime scholio ad Od. γ 444 evincitur.

Quoniam de libro, qui inscribitur γλῶσσαι, Zenodoto Ephe-
sio attribuendo disputavimus, proximum est ut paulo accuratius
inspiciamus testimonium ab Tatiano perhibitum; rettulit enim in
or. ad Graec. e. 31 Zenodotum nempe Ephesium in eorum scrip-
torum numerum, qui egerint de poesi, genere, aetate Homeri.
Sunt autem verba, quae in censum veniunt, haec. περὶ γὰρ
τῆς τοῦ Ομηρου ποιήσεως γένους τε αὐτοῦ καὶ χρόνου καθ’
ὃν ἤκμασεν προηρεύνησαν οι πρεσβύτατοι Θεαγένης τε ὁ
Ρηγῖνος κατὰ Καμβύσην γεγονώς, Στησίμβροτός τε ὁ Θάσιος,
καὶ Ἀντίμαχος ὁ Κολοφώνιος, Ἡρόδοτός τε ὁ Ἁλικαρνασσεύς,
καὶ Διονύσιος ὁ Ὀλύνθιος· μετὰ δὲ· ἐκείνους Ἔφορος ὁΚυ-
μαῑος καὶ Φιλόχορος ὁ Ἀθηναῖος, ᾹΙεγακλείδης τε καὶ Χα-
μαιλέων οἱ Περιπατητικοί· ἔπειτα γραμματικοὶ Ζηνόδοτος,
Ἀριστοφάνης, Καλλίμαχος ¹), Κράτης, Ἐρατοσθένης, Ἀρίστ-
αρχος, Ἀπολλόδωρος κτλ. Iam dixerit quispiam huius testi-
monii vim esse exiguam, nam Zenodoti memoriam, etsi talium
studiorum fructum litteris non mandaverit, eam ob rem repeti
posse in illorum grammaticorum serie, quod omnino ii proferan-
tur, qui studiis HomcrIcis innotuerint. Attamen cum et ex parte
addita sint, quae docuerint illi grammatiei2) et omittantur, qui
illis temporibus in Homeri carminibus tractandis versati sint-⁹³),

¹) Καλλίστρατος scripsit Wilamowitzius (cf. Schwartz l. l. praef.
p. VII), etsi librorum auctoritate lectio Καλλίμαχος comprobatur. Con-
cedendum est Callistrati nomen in Callimachi, qui erat notissimus, fa-
cile commutari potuisse et commutatum esse (cf. schol. Townl. ad 11.
ξ 255) et Callistrati memoriam nostro loco non repugnare videri (cf.
R. Schmidt, Comm. de Callistr. Aristophaneo ap. Nauck, Aristoph. Byz.
frg. p. 314); attamen non video causam, cur a scriptura tradita rece-
damus (cf. O. Schneider, Callim.11 p. 310).

2) Nomino Aristarchum, Eratosthenem, Apollodorum.

8) Profero Aratum, Rhianum.

