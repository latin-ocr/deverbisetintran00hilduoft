116

nationis multo rarius usurpabatur. >Quapropter iure Seilerus et
Autenriethius formas medii separaverunt.

3. xvr'oooo.

Vix ei, qui totum huius verbi eiusque compositorum ac
maxime affinis verbi πτώσσω usum respexerit, dubium esse
poterit, quin verbum sit primitus intransitivum significetque „de-
mittere corpus“. Etenim illa verba semper solent intransitive
usurpari excepto verbo πτήσσω, quod uno loco Homerico Ξ4Ο,
qui et magistris antiquis et recentioribus interpretibus iure me-
ritoque fuit suspectus, causativam notionem praebet. Hunc lo-
cum mox accuratius tractabo. Antea ea, quae etymologi de
verbo praecipiunt, breviter referam. Vaniffiekius Ι, 539 verbum
ex ea radice, cui transitiva notio feriendi vel trudendi inest,
prognatum esse censet. Hoc tamen, si eum sequi vellemus, in-
certum subobscurumque esset, qua ratione illa significatio cor-
poris demittendi manaverit ex ista radicis transitiva vi. Curtius
in Et.⁵ 61 huius verbi mentionem faciens de notione et origine
tacet, L. Meyerus1) vero a nostra parte stat.

Ξ 40 ὁ δὲ ξύμβλητο γεραιός, Ι Νέστωρ, πτῆξε δὲ θυ-
μὸν ἐνὶ στήθεσσιν Ἀχαιῶν, ut ad locum Homericum transeam,
iam veteres critici, ut supra dixi, in transitiva verbi significatione
offenderunt. Itaque Aristarchus hunc locum condemnavit, Zeno-
dotus, Dionysius Sidonius, Herodianus legerunt πῆξε, quam
lectionem unus codex exhibet, alii grammatici πλῆξε. Quoquo
modo res se habet, mutationes grammaticorum arridere nobis
non possunt, quia verbis πήγνυμι et πλήσσω tribuuntur trans-
latae significationes; sed exempla, in quibus illae translatae no-
tiones reperiantur, nusquam alibi exstant. Hoc constat, genuinam
lectionem in textu Homerico πτῆξε fuisse. Ad Aristarchi iu-
dicium adiuvandum aliae causae accedunt3 neque enim licet illum
versum tantum ob mirum usum causativum pro suppositicio
habere. Manifesto Ἀχαιῶν de tribus illis heroibus vulneratis
Diomede, Ulixe, Agamemnone, ad quos ille genetivus referatur
oportet, non apte dictum est. Quid? quod Fulda in egregia
illa dissertatione, quam conscripsit de vocabulorum θυμός et

¹) Vgl. Οτι-,2 Ι, 604. 825.

