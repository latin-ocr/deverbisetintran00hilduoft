124

contendit, quem secuti sunt Ritschelius alii. Nam cum post
Philadelphum natum, cuius natales ad a. 309 referuntur, Ptole·
maeus Soter filium, quantum scimus, non genuerit, puerorum
regis educator Zenodotus esse non potuit. Neque enim de Phil-
adelpho, ut non dicamus de ea re, quod complures regis filii
commemorantur, cogitare licet, atque hac quidem de causa. Cum
Zenodotus, etiamsi concedimus eum vitam usque ad annos octo-
ginta produxisse, ante a. 325¹) natus esse non possit, Philadel-
phum, qui natus est a. 309, educandum ei traditum esse a pro-
babilitate abhorret, quod nimis exiguum annorum spatium inter
utriusque aetatem intercedit.

Quodsi consentiunt inter se testimonia, Zenodotum fuisse
Philetae discipulum Aristophanis magistrum, pronum est suspi-
cari male se habere, quae de Zenodoto Soteris filiorum educa-
tore perhibentur. Quae sententia haud scio an etiam hoc argu-
mento commendetur. Dixit enim Duentzerus2) Zenodotum Phil-
adelphi educatorem non fuisse, quia Philadelphus ipse Philetae
discipulus aeque ac Zenodotus fuerit. Etsi negari non potest
hoc argumentum per se grave non esse, cum fieri potuerit, ut
Zenodotus Philetae disciplina usus sit, postea utriusque Philadel-
phusss), tamen hauc potissimum rationem intercessiSse iam non
cst cur putemus.

Duae autem, si recte hucusque versati sumus in hac quae-
stione tractanda, exstant ratiocinandi viae, altera, ut narrationem,
quae ad filios educandos spectat, prorsus falsam putemus4),
altera, ut Hesychium ad Ptolemaei primi s. Soteris aetatem
rettulisse censeamus, quae Ptolemaeo altero s. Philadelpho rege
facta tradere debuerIt. Neque dubium esse potest, quin haec
explicatio sit praeferenda. Nam cur quae de Zenodoto regis
puerorum educatore traduntur, commenticia ducamus, causa sa-
tis iusta non est; contra Zenodotum floruisse Ptolemaei secundi

1) Cf. Heffter, De Zenodoto eiusque studiis Homericis, Progr.
Brandenburg. 1834, p. 4 (annum proposuit 320)3 Busch p. 4 (c. ol. 116);
Ritschl p. 67. 72 (c. Ol. 1141115); Susemihl p. XXVII (c. 330—320).

²) pag. 23 adnot. 1.

3) Cf. Parthcy, Das alexandrin. Museum, 1838, p. 7¹3 Heffter p. 33 ·
Busch p. 4.

⁴) Daub, Studien zu den Biographica des Suidas‚ 1882, p. 81.

