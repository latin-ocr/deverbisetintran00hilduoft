12?

torum parte me stare negem, ante omnia id (lico nihil habere
miri, quod in grammaticorum numero Zenodoti plnres· occurrunt3
nam etsi Muetzellio disputanti¹) „multis :intem diversissimae
aetatis grammaticis quum illud nomen (se. Zenodoti) fuerit in·
ditum sqq.“ non plane assentior, tamen non rarum Zenodoti
nomen exstitisse apud Graecos satis constat.

Sed redeo, unde deflexi. Qui Zenodotum Alexandrinum et
Mallotam cognominatum eundem esse probare studuerunt, operam
dederunt, ut hanc nominum diversitatem explicarent. Et lleynii‘2i
quidem sententia reicienda mihi videtur, qui adnotat pro „Zeno
doto Mallota“ fortasse „Cratetem Mallotam“ scribendum esse,
nam errorem talem semel admissum esse concedi potest. non
saepe. Neque minus omni probabilitate caret Daubii coniectura,
qui aut cum Heynio Cratetis nomen pro Zenodoti restituendum
‘aut Cratetis cognomen falso Zenodoto Crateteo attributum esse
censuit. Wolfius, cuius argumentationem pars virorum doctorum
sunt amplexi, nominum diversitatem Alexandrini et Mallotae
— cetera enim nunc mitto -— explicare conatus est dicens
eam ita natam esse, ut „ab aliis a patria Mallotes, ab aliis ex
more aetatis illius Alexandrinus a domicilio sit dietus“. Attamen
etsi ab urbe, cuius civis aliquis factus est, cognomen ei inditum
esse satis constat3)‚ in vita Zenodoti Alexandrini hanc rationem
intercedere posse nego. Nam cum Zenodotus Ephesius, qui inter
eiusdem nominis grammaticos, quantum scimus antiquissimus et
praeclarissimus fuit, e patria cognomen duxerit, verisimile est
ceteros eodem modo fuisse notatos, ut probabilius esse videatur
Hesychium vel eum quem exscripsit sedem, unde Zenodotus illc
altero loco commemoratus erat oriundus, quam civitatem, in qua
domicilium collocavit, perhibuisse. Quam sententiam etiam alia
re commendari censeo. Zenodotus enim Ephesius, postquam
¹ Alexandriam commigravit, certe Alexandrinus est factus, ut
alterum Zenodotum grammaticum, qui Malli erat natus, a domi-
cilio Alexandria, quo uterque est usus, cognomen duxisse vix
crediderim. Quae cum ita sint, Zenodotum, quem Hesychius

1) De emendand. theog. Hesiod. p. 251.

2) Var. lectt. et observatt. in Iliadem VI p. 495.

³) Cf. Suid. S. V. Ἀριστοφάνης Ῥόδιος ἢ Λίνδιος, θέσει Ἀθηναῖος
κτλ. Άρίσταρχοςι θέσει Ἀλεξαιψδρειῗς, τῇ δὲ spuo& Σαμοθρᾴξ.

