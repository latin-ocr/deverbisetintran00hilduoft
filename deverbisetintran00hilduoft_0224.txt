216

Haec fere habuimus, quae de studiis Zenodoti Ephesii ex-
cepta recensione Homerica diceremus. Reliquum est, nt paucis
comprehendamus quae exposuerimus. Confecit Zenodotus prae-
ter editionem Homericam librum, qui inscriptus fuit γλῶσσαι,
recensiones poetarum epicorum et lyricorum3 egit praeterea de
Homero, computavit numeros dierum Iliadis. Ceterum haec com-
putatio dierum et illa dissertatio Homerica, ut ita dicam, utrum
referendae sint ad libros peculiares, an hae res in una commen-
tatione tractatae fuerint, quam Iliadis recensioni annexam fuisse
putare licet, an de singulis ex parte quidem in libris alii ma-
teriae destinatis occasione data verba fecerit Zenodotus, discerni
nequit. Atque de indole et natura studiorum grammaticorum
hunc in modum iudico. Versatus est in vocabulis difficiliori-
bus ad intellegendum explicandis ita, ut significationem sta-
tueret respecto nexu sententiarum neglecta originatione3 usus
est in poetarum carminibus emendandis ea ratione, ut quam
ipse rerum cognitionem habere sibi visus est, poetis adscriben-
dam esse censeret, nt mirum non sit, quod singularia et quae
liberius, ut est poetarum mos, dicta sunt, removere studuit,
Denique Zenodotum a licentia et neglegentia nou abhorruisse
luce est clarius, attamen tantum abest, ut pingui Minerva et
tardo ingenio artem criticam exercuerit, ut ratio et consilium
ei uon defuerit.

